<!DOCTYPE html>

<html>

<head>
  <title>Informované Rozhodnutí
    &bull; Tadeáš Souček
  </title>

  <meta charset="utf-8">
  <meta name="viewport" content="width=device-width, initial-scale=1.0">

  <link rel="shortcut icon" type="image/png" href="/favicon.png">

  <link rel="stylesheet" href="/css/general.css">
  
    <link rel="stylesheet" href="/css/post.css">
    
  

  
</head>

<body id="top" theme="classic">
  <header>
    <nav>
      <a href="/cs">Domů</a>
      
      <a href="/cs/clanky">Články</a>
      <a href="/cs/proza">Próza</a>
      <a href="/cs/poezie">Poezie</a>
      <a href="/cs/about">About</a>
      
      
        <a class="translation-link" href="/en/prose/informed-decision">In english</a>
      
    </nav>

    <script>
      var nodes = document.querySelectorAll("body>header>nav>a");
      nodes[1].href = "/cs/posty?collections=articles";
      nodes[2].href = "/cs/posty?collections=prose";
      nodes[3].href = "/cs/posty?collections=poetry";
    </script>
  </header>

  <main>
    
<header class="post-header">
  
  
    <ul class="breadcrumbs"><li><a href="/cs/proza/">Próza</a></li></ul>
  

  <h1 id="title">Informované Rozhodnutí</h1>

  

  



  <aside>
    <time pubdate datetime="Sun, 04 Apr 2021 00:00:00 GMT">4/4/2021</time>
  </aside>
</header>




<p>Tý byla přivázaná k Týině nemocničním lůžku nepředstavitelně dlouho. Doktoři se snažili přesvědčit Týiny opatrovatele, že držet Tý v tom stavu pouze oddalovalo její příchod do nebe, ale neuspěli. Týiny oči byly zavřeny, a Týini opatrovatelé je tak drželi.</p>
<p>Nyní je Tý otevře.</p>
<hr>
<p>Ta první věc, kterou po dlouhé době pocítila, byl mírný vánek a sluneční paprsky, které se jí jemně dotýkaly. Nemohla uvěřit, že sterilní pach nemocnice byl nahrazen svěžím vzduchem. <em>Vynesli mě snad ven?</em> pomyslela si. Několik minut tam ležela, vychutnávajíc si vůni vzduchu a převalujíc se v jemných peřinách, až jí něco došlo: <em>Probůh, já se můžu hýbat!</em> Další krok by byl jasný komukoli, kdo je zvyklý na ovladatelné tělo, ale jí trval notnou chvíli na vykoumání:</p>
<p>Tý otevřela oči.</p>
<p>První věc, které si povšimla, bylo to, že ležela na betonovém chodníku několik metrů před jeho okrajem, který byl ohraničen nízkým kovovým zábradlím. Chodník byl zavěšen ve vzduchu, jelikož země pod ním — sestávající z perfektně placaté travnaté pláni sahající kam až její oko dohlédlo — se zdála na míle vzdálená. Tomuto pohledu imponovalo Slunce zasazené v dokonale modré obloze.</p>
<p>Tý si stoupla nakřivená, jako kdyby měla zlomená záda. Nic jí nebolelo, jen byla trošku zmatená ohledně toho, jak přesně měly její končetiny fungovat. Když se konečně přestala pokoušet postavit se na svou neexistující třetí nohu, rozhlédla se kolem. Chodník byl zhruba šest metrů široký. Co se týče délky, v obou směrech šel značně daleko předtím, než se prudce stočil nahoru, tvoříc jakousi nemožně strmou rampu. Z obou stran byl ohraničen zábradlím, které bylo přesně tak vysoké, aby se o něj Tý mohla bez problémů opřít lokty — a tak to udělala. Shlížela na nekonečnou travnatou placku pod sebou notnou chvíli a její mysl nebyla ničím zaměstnána. Poprvé v jejím dlouhém, předlouhém životě se cítila klidná.</p>
<p>Po nějaké době se však rozhodla přestat obdivovat krajinu a vydat se po chodníku směrem k jedné z ramp. Otočila se tedy doleva (tato volba jí připadala bezvýznamná) a začala kráčet. Její první kroky byly nejisté; musela se totiž nejdřív dostat do rytmu chůze. <em>Levá noha, pravá noha, levá noha, pravá noha…</em> Po několika metrech se její krok ustálil a ona pochodovala dál.</p>
<p>Neměla žádný ukazatel času, a tak začala počítat kroky. <em>Jedna, dvě, tři, čtyři…</em> Když se dostala k devadesát-devítce, došlo jí že zapomněla, které číslo přijde po ní, a tak si jako náhražku vymyslela slovo “desedesát.” <em>Desedesát jedna, desedesát dva, desedesát tři…</em> Když došla na číslo desedesát desedesát, posunula se na “dýsedesát”: avšak i po desedesát dýsedesáti krocích jí však nepřišlo, že by se rampa přibližovala.</p>
<p>Když se dostala k dýsedesát dýsedesáti krokům, objevila se v dálce před ní malá, tmavá platforma. <em>Dýsedesát dýsedesát dva desedesát čtyři, dýsedesát dýsedesát dva desedesát pět…</em> Zastavila se v prostředku, kde byl křídou nakreslený malý symbol zobrazující lidská ústa. Tý se pokusila promluvit.</p>
<p>Když se jí přesvědčilo přesvědčit její jazyk, aby dělal, co po něm chtěla, cvičně si zkusila bezhlučně vyslovit několik slabik. Poté, co si je dostatečně procvičila, pevným hlasem oznámila: “Zdravím.”</p>
<p>Pět metrů před ní se objevil muž, který měl místo hlavy divně tvarovanou kovovou napodobeninu býčí hlavy. Nic neříkal.</p>
<p>“Prosté,” začala Tý.<br>
“Nikdy jsem si nepotrpěl na představení.” Hlas býčího muže zněl jako kdyby měl na hlavě kýbl.<br>
“Koukám.”<br>
“Rád tě zase vidím.”<br>
“My už se potkali?”<br>
“Na to se ptají všichni.”<br>
“Možná je pro to dobrý důvod.”<br>
“Vyšetřovat to nebudu.”</p>
<p>Býčí muž se posadil, byv očividně znaven stáním. Pak pokračoval:</p>
<p>“Jsi stejně klidná, jako všichni ostatní.”<br>
“Ráda bych si to myslela.”<br>
“Bojíš se?”<br>
“To bys mi nedovolil.”</p>
<p>Býčí muž se zasmál. Jeho smích zněl spíš jako formalita než jako upřímný projev radosti.</p>
<p>“Co teď?” zeptala se Tý.<br>
“Máš na výběr.”<br>
“Jaké mám možnosti?”<br>
“Tady” — býčí muž ukázal vzhůru — “nebo tam” — býčí muž ukázal dolů — “nebo tam.”</p>
<p>Tý se ani nezamyslela. Nedělala nic jiného než myšlení posledních pět let:</p>
<p>“Dolů.”<br>
Býčí muž přikývl: “Spousta si to vybírá.”<br>
“Vážně?”<br>
“No, ve skutečnosti nevím,” <em>formální smích</em>, “ale rád bych tomu věřil.”<br>
“Já též.”<br>
“To mě nepřekvapuje.” Býčí muž připravil prsty k lusknutí: “Ještě něco?”<br>
“Ve skutečnosti ano.”<br>
“Zodpovím ti jednu otázku.”<br>
“Ráda bych věděla, co by sis vybral ty.”</p>
<p>Tvář býčího muže se nepohnula: “Na to se mě ještě nikdo nezeptal,” pronesl.<br>
“Já vím,” řekla Tý.<br>
“Myslím, že bych si vybral to samé jako ty.”<br>
Tý přikývla: “Skvěle. To je všechno.”<br>
“Na viděnou.”<br>
“Ty víš, že už mě neuvidíš.”<br>
“Pokus o humor,” pronesl a lusknul prsty.</p>
<hr>
<p>Dva z Týiných opatrovatelů rychle šlapali chodbou, jejich kroky dokonale synchronizované. Nastal čas.</p>
<p>Ole se podívala na Aika: “Dokáže to?”<br>
“Připravili jsme ji.”<br>
“Dostatečně?”<br>
“Tak dostatečně, jak nám situace dovolovala.”<br>
“Je schopná…?”<br>
“Je z nich nejlepší.”<br>
“Jsme v pozici to posou—”<br>
“Stačí!” Aik naštvaně zakřičel.</p>
<p>Na konci chodby zahnuli doprava a přistoupili ke dveřím, kde se zastavili. Aik si vzdychnul a klepající se rukou otočil klikou. Dveře se pomalu otevřely a odhalily monitor s přímou čárou. Aikův obličej zbledl, když rozrazil dveře a vtrhl do pokoje, a ztratil všechnu zbývající barvu, když uviděl Tý. Několik hodin předtím, než přišli, Tý si zjevně nehtem prorazila kůži na levé ruce a krví na peřinu nakreslila kruh korunovaný obloukem. Býčí hlava. Její obličej, ač bez života, se stále usmíval.</p>
<p>Aik prudce dopadl na židli v tom smutném, šerém pokoji a držel si hlavu v dlaních. Jeho výraz nebyl způsoben smutkem, ale vztekem; mezitím, co se pokoušel nesníst si vlastní prsty se Ole také dostala do pokoje a obhlédla si situaci sama. Nevypadala zvlášť zničeně.</p>
<p>Když Aik znovu nabyl klidu, naznačil jí, že byl čas pokoj opustit, ale ještě předtím, než odešli, se naposledy otočil k Týině mrtvole a procedil skrze zatnuté zuby: “Prohrálas.”</p>
<p>Olin obličej byl neutrální. <em>Díky,</em> pomyslela si.</p>







  </main>

  <footer>
    
      <div>
        <a target="blank" href="https://github.com/tadeassoucek/my-site/issues/new?title=&quot;Informované Rozhodnutí%22%20%E2%80%94%20%5BYOUR%20CORRECTION%20TITLE%20HERE%5D&body=%5BYOUR%20CORRECTION%20HERE%5D&labels=correction">
          Issue a correction.</a>

        <a target="blank" href="https://github.com/tadeassoucek/my-site/issues/new?title=&quot;Informované Rozhodnutí%22%20%E2%80%94%20%5BYOUR%20QUESTION%20TITLE%20HERE%5D&body=%5BYOUR%20QUESTION%20HERE%5D&labels=question">
          Ask a question.
        </a>
      </div>
    

    <a href="#top">
      Zpět nahoru
    </a>
  </footer>
</body>

</html>
